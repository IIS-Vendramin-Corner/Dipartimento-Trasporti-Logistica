# Dipartimento-Trasporti-Logistica
Indirizzo NAUTICO

Istituto Tecnico Trasporti e Logistica "Sebastiano Venier"
L'Istituto Tecnico Nautico "Sebastiano Venier" di Venezia rappresenta per la Città di Venezia una delle istituzioni scolastiche che vanta una lunga e radicata tradizione e si colloca fra le più importanti del settore a livello nazionale.

Conseguentemente alla riforma e al riordino degli istituti tecnici la denominazione dell'indirizzo di studi è mutata in Istituto Tecnico Trasporti e Logistica ma gli obiettivi e i valori dell'Istituto non sono variati in alcun modo.

Il corso di studi si articola complessivamente in 5 anni e si conclude con l'Esame di Stato per il conseguimento del Diploma.

Dopo aver frequentato il biennio comune e aver acquisito maggiore consapevolezza delle proprie attitudini, l'allievo accingendosi a frequentare il triennio di specializzazione è chiamato a scegliere fra le due opzioni offerte dall'Istituto:

Conduzione del Mezzo Navale (coperta)

Conduzione di Apparati e Impianti Marittimi (macchine)

  
La certificazione
È di primaria importanza evidenziare che l’Istituto è in possesso delle certificazioni UNI EN ISO 9001: 2008 ed è accreditato all’interno del Sistema Gestionale Qualità per la Formazione Marittima, requisito necessario per la validità del Diploma ai fini dell’accesso alle carriere marittime.

Infatti le progettazioni didattiche dell’Istituto sono strutturate in conformità con gli standard STCW Standards of Training, Certification and Watchkeeping for Seafarers adottati dall’IMO International Maritime Organization. Tale condizione consente all’Istituto di aderire al Sistema Gestione Qualità per la Formazione Marittima, conseguentemente il Ministero delle Infrastrutture e dei Trasporti riconosce ai diplomati dell’Istituto “Sebastiano VENIER” titolo di accesso alle qualifiche di:

Allievo Ufficiale di Coperta

Allievo Ufficiale di Macchine
